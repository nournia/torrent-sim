\documentclass{article}
\usepackage{graphicx}
\usepackage{amsmath}
\usepackage{xepersian}
\settextfont[Scale=1.2]{XB Zar}

% section numbering
\setcounter{secnumdepth}{3}
\renewcommand{\thesection}{\arabic{section}}
\renewcommand{\thesubsection}{\thesection.\arabic{subsection}}

\title{
\begin{normalsize} به نام خدا \end{normalsize}
\\[2cm]
 مدل‌سازی پروتکل بیت‌تورنت با استفاده از سیستم چند عامله
}
\author{علیرضا نوریان
\\
\\ \small دانشگاه علم و صنعت ایران
\\ \small nourian@comp.iust.ac.ir
}

\begin{document}
\maketitle

\section{مقدمه}
شبکه‌های نظیر به نظیر\LTRfootnote{Peer to Peer} در سالهای اخیر بسیار مشهور شدند. استفاده‌ی عمده از این شبکه‌ها در به اشتراک گذاری فایلها و برقراری تماس میان کاربران است. در چنین شبکه‌ای به جای یک سرور و چند کلاینت، همه‌ی اعضا هم سرور هستند و هم کلاینت که نتیجه، برداشتن بار سنگین خدمات از دوش سرور و بالا رفتن سرعت دانلود برای همه کلاینتها خواهد بود. با نگاه عامل به کلاینت‌ها می‌توان چنین سیستمی را به خوبی تحلیل کرد چراکه همکاری \LTRfootnote{cooperate} همه‌ی عاملها موجب بهره‌ی فردی برای هر کدام می‌شود. از بزرگترین چالشهای پیش‌رو برای پروتکلهای اشتراک فایل نظیر به نظیر، تشویق عاملها به همکاری (آپلود کردن آنچه از دیگران دانلود کرده‌اند) است. پروتکل‌های زیادی برای چنین سیستمی پیشنهاد شده‌اند و بیت‌تورنت\LTRfootnote{BitTorrent} هم یکی از آنهاست که می‌توان گفت مشکل همکاری میان عاملها را حل کرده است.

برای مدل‌سازی شبکه‌های نظیر به نظیر رهیافتهای گوناگونی مورد استفاده قرار گرفته است. گزارش پیش‌رو حاصل پیاده‌سازی یکی از این تجربه‌ها\cite{mas-torrent} است که به هر کلاینت به عنوان یک عامل نگاه می‌کند و او را خودمختار\LTRfootnote{Autonomous}، اجتماعی\LTRfootnote{Sociable}، واکنشی\LTRfootnote{Reactive} و فعال\LTRfootnote{Pro-Active} می‌داند. استفاده از مدل چند عامله امکان شبیه‌سازی رفتارهای زیر را در مدل فراهم می‌کند:
\begin{itemize}
\item
اختصاص دادن رفتارهای گوناگون به کاربران
\item
اختصاص پهنای باند آپلود و دانلود متفاوت به هر کاربر
\item
قرار دادن افرادی که تنها به نفع خود فکر می‌کنند و به دیگران کمک نمی‌کنند
\item
تعیین نحوه ورود و خروج کاربران به شبکه
\end{itemize}

در ادامه پس از نگاهی اجمالی به سیستم‌های نظیر به نظیر و سیستم‌های چند عامله، مدل پروتکل بیت‌تورنت و نحوه‌ی پیاده‌سازی آن را شرح داده و در نهایت نتایج تجربی را مشاهده می‌کنیم. 

\subsection{سیستم نظیر به نظیر}
سیستم‌های نظیر به نظیر مزایا و البته چالشهای فراوانی دارند. معمولا این سیستم‌ها در مقابل بزرگ شدن ابعاد کاملا انعطاف‌پذیرند و خطاهای مربوط به خرابی در بخشهای مختلف شبکه به مقاومت آنها ضربه‌ای نمی‌زند. در چنین سیستمی، مدیریت، نگهداری و حتی مالکیت کل سیستم میان کاربران توزیع شده که منجر به تسهیل دسترسی به منابع برای همه می‌شود.

ویژگی به اشتراک گذاری بهینه‌ی منابع در این سیستم‌ها موجب استفاده از آنها در سیستم‌های توزیع پردازش، پایگاه‌داده‌های توزیع‌شده، سیستم‌های توزیع محتوی و ... شده است. در یک سیستم نظیر به نظیر، هر کاربر ممکن است با قرار ندادن منابع خود در اختیار دیگران، برای حفظ منافع شخصی خود، از همکاری سرباز زند و فقط سعی کند از دیگران خدمات بگیرد و این دقیقا همان مشکلی است که در بسیاری از سیستم‌های چند عامله با آن دست به گریبان هستیم.  

\subsection{سیستم چند عامله}
اگرچه اتفاق نظری سراسری در مورد مفهوم عامل\LTRfootnote{Agent} وجود ندارد، اما "سخت‌افزار یا نرم‌افزاری که خودمختار، اجتماعی، واکنشی و فعال باشد"\cite{wooldridge} تا حدی می‌تواند منظور ما را از عامل روشن کند. اما هنگامی که از یک سیستم چند عامله صحبت می‌کنیم، گروهی از عامل‌ها را مد نظر داریم که با هم تعامل می‌کنند و حیات جمعی آنها با این تعامل معنا می‌پذیرد.

سیستم‌های چند عامله افق‌های تازه‌ای را پیش‌روی طراحان سیستم‌ها قرار داده‌اند. در این نگاه یک سیستم پیچیده را می‌توان به صورت اجزای ساده‌ای دید که هر کدام به دنبال دستیابی به اهداف خود هستند و مجموعه‌ی آنها اهداف طراح کل سیستم را پی می‌گیرد. چنین سیستمی می‌تواند به صورت بسیار وسیع، مقاوم، اتکاپذیر و البته منعطف و به صرفه طراحی شود. این ویژگی‌ها منجر به استفاده از تکنولوژی سیستم‌های چند عامله در داده‌کاوی و بازیابی اطلاعات توزیع‌شده، تجارت الکترونیک، ارتباطات و ... شده است.

چارچوب JADE برای پیاده‌سازی یک سیستم چندعامله طراحی شده است و نویسندگان اصلی مقاله از آن برای مدل‌سازی استفاده کرده‌اند. اما در این گزارش که تلاشی برای پیاده‌سازی بیت‌تورنت به صورت بسیار ساده است، از چاچوب SPADE\cite{spade} برای این منظور استفاده شد. دلیل اصلی این انتخاب نیز مبتنی بودن این چارچوب بر پایتون است که بی‌تردید انتخاب بسیار بهتری از جاواست. این چارچوب امکان ارتباط آسان میان عامل‌ها را فراهم کرده و اجرای آنها را در یک شبکه ممکن می‌سازد. همچنین در طراحی این چارچوب امکان استفاده از منطق مرتبه اول نیز در نظر گرفته شده است. 

\section{مدل پروتکل بیت‌تورنت}

\section{نتایج}


\renewcommand*{\refname}{\section{منابع}}
\begin{thebibliography}{9}
\begin{latin}

\bibitem{mas-torrent}
E. Costa-Montenegro, J. Burguillo-Rial, F. Gil-Castiñeira, and F. González-Castaño, “Implementation and analysis of the BitTorrent protocol with a multi-agent model,” Journal of Network and Computer Applications, vol. 34, no. 1, pp. 368–383, 2011.

\bibitem{wooldridge}
M. Wooldridge and N. R. Jennings, “Intelligent agents: Theory and practice,” Knowledge engineering review, vol. 10, no. 2, pp. 115–152, 1995.

\bibitem{spade}
M. E. Gregori, J. P. Cámara, and G. A. Bada, “A jabber-based multi-agent system platform,” in Proceedings of the fifth international joint conference on Autonomous agents and multiagent systems, 2006, pp. 1282–1284.

\end{latin}
\end{thebibliography}

\end{document}
